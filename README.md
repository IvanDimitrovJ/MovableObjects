# MovableObjects
Налага ви се да управлявате група обекти, които имат няколко общи действия.
Те могат да се движат нагоре, надолу, наляво и надясно. При извършване на движението се подава число (брой пиксели) 
и не се очаква връщана стойност. 
Задача 1. Напишете интерфейс „Movable”, който описва изброените горе дейности. 
Задача 2. Напишете клас „подвижен пиксел“, който ще приемем за „точка“ (Point), работещ по интерфейс Movable,
чиито характеристики са координати (две цели числа) с модификатор за достъп „default“. Напишете метод „print“,
който отпечатва на екрана координатите на точката, разделени със запетая. Реализирайте методите “moveUp“, “moveDown”, “moveLeft”
и “moveRight”, които да променят координатите на точката на стъпки „пиксел по пиксел“ в съответната посока,
като на всяка стъпка на екрана се отпечатват новите стойности. 
Задача 3. Напишете клас „подвижна окръжност“ (Circle) с характеристики точка за център и радиус (цяло число),
работещ по интерфейс Movable (движещата се част ще е центъра на окръжността). Напишете метод „print“,
който отпечатва на екрана координатите на центъра на окръжността и нейния радиус. Реализирайте методите moveUp, moveDown,
moveLeft и moveRight, както бе описано, които да променят координатите на центъра на стъпки „пиксел по пиксел“ в съответната посока,
като на всяка стъпка на екрана се отпечатват новите й координати. 
Задача 4. В клас Circle реализирайте метод “isInside”, който по подаден параметър точка в равнината,
определя дали тя лежи вътре в окръжността или не. Като резултат методът трябва да връща тип Boolean. 
Задача 5. Напишете клас „правоъгълник“ (Rectange) с характеристики две точки – горен ляв и долен десен връх, работещ по интерфейс Movable.
Реализирайте метод “print”, който отпечатва координатите и на двете точки в следния формат: 
Горен ляв връх: (x1,y1) 
Долен десен връх: (x2,y2) 
Реализирайте методите moveUp, moveDown, moveLeft и moveRight, така че да преместват целия правоъгълник „пиксел по пиксел“,
като на всяка стъпка да се отпечатва неговото текущо състояние. 
